---
title: 10 tipp a smink nélküli szépséghez
main_image: 10-tipp-hogyan-lehetsz-szep-akar-smink-nelkul-is.jpg
---

Hiába a profi smink, ha az alapanyag nem megfelelő minőségű. Ez nem csak a smink
cuccokra értendő, mivel az arcbőr és az arcizmok állapota a legfontosabb
kiindulópont, hogy a végeredmény tökéletes legyen. Ha ezek rendben vannak,
minden más csak extra. Íme néhány tipp, hogyan tarthatod arcod ápoltan,
egészségesen és fitten.

1.  A napi 2-3 liter víz fogyasztása (nem szénsavas) elengedhetetlen a bőr
    megfelelő hidratáltságához - ez a szép bőr alapja.
2.  A bőrápolás egyik legfontosabb lépése az arc megfelelő és alapos tisztítása
    reggel és este. Használj savas kémhatású, természetes arctisztító terméket!
3.  A szép bőr szintén fontos lépése a bőrradírozás. Ezt végezheted természetes
    anyagokat tartalmazó bőrradírral vagy hámlasztó szivaccsal. (Vigyázz a
    radírozással, havi egy-két alkalomnál többször ne alkalmazd.)
4.  Használj kókusz olajat! Erről már sokszor írtam. Kiváló hidratáló,
    bőrpuhító, gyulladáscsökkentő hatású. Nagyon jó kiegészítője a hidratáló
    krémeknek, mindenképpen érdemes kipróbálni.
5.  Válassz a bőrtípusodnak megfelelő, természetes alapanyagokat tartalmazó
    hidratáló és fényvédő krémet napi használatra!
6.  Készíts természetes arcpakolást legalább hetente egyszer! A natúr, friss
    alapanyagokból készített házi pakolások csodákat tesznek a bőrrel. Használd
    őket!
7.  Figyelj arra, hogy mit eszel! Nagyon fontos, hogy miből táplálod a
    szervezeted, hiszen abból él, amit adsz neki.
8.  Sportolj rendszeresen, legalább heti két alkalommal! Szintén nagyon fontos,
    nem lehet eleget hangsúlyozni.
9.  Aludj legalább napi 7 órát! Tudom, hogy a legtöbben innen akarnak időt
    nyerni, de hidd el, hogy hosszútávon a kevés alvás nem kifizetődő.
10. Arctornázz rendszeresen! A bőr szépsége önmagában nem elég. A feszes, formás
    arcért nemcsak a bőr, hanem az alatta lévő izmok fittsége is felelős. Ne várd
    meg míg az izmok meggyengülnek, megereszkednek és az arc elveszti tónusát,
    lógó petyhüdt és fáradt kinézetűvé válik!


