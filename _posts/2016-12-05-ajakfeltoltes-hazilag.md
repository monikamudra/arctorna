---
title: Ajakfeltöltés&nbsp;házilag
main_image: ajakfeltoltes-hazilag.jpg
description: >-
  Mindenki szeretne fiatalosan telt ajkakat, ami megfelelő arctorna gyakorlatokkal
  és rendszeres gyakorlással természetesen is elérhető.
---

Ez az egyszerű gyakorlat csodásan izmosítja az ajkakat (főleg a felső ajakra
fókuszál). Gyakorolj minden nap, alakítsd a tornát szokásoddá és varázsolj
magadnak szexi ajkakat természetesen!

## Gyakorlat

Tedd a mutató ujjaidat a szájsarkakhoz és tartsd ott őket határozottan.

Ezután csavard fel a felső ajkad maga alá, amennyire csak tudod (ha nem megy,
akkor segíts a középső ujjaddal). Alulról támaszd meg a feltekert felső ajkad az
alsó ajkaddal és nyomd azt felfelé, miközben a felső ajkaddal szorítsd a
csavarást egyre erősebben. Végezd a gyakorlatot 40 mp-ig, majd egy 5mp-es pihenő
után ismételd meg. Lazíts, fújd ki a levegőt a két ajak között. Figyelj arra,
hogy más területek ne ráncolódjanak az arcodon gyakorlat közben.

## Tipp

A gyakorlatot nehezítheted, ha az ajkak egyre erösödő feszítése közben a
szájzugokat felfelé kunkorítod.


