---
title: "Fantasztikus arcpakolás: <span class='u-NoWrapWide'>kakaó, méz és joghurt</span>"
image: /assets/images/posts/fantasztikus-arcpakolas-kakao-mez-es-joghurt-social.jpg
description: >-
  Három, a konyhában szinte mindig fellelhető összetevő, és kész is egy remek
  arcpakolás.
canonical_url: https://arctornamonival.blog.hu/2016/11/22/fantasztikus_arcpakolas_kakao_mez_es_jog
---

Nagyszerű pakolásokat lehet készíteni a konyhában található finomságokból, amikkel
SOS csodákat tehetsz a bőröddel! Én legutóbb egy mézes, kakaós pakolást készítettem,
ami összesen 20 percet vett igénybe, és a végeredmény fantasztikus volt :)

A kakaó a fáradt, igénybe vett arcbőr minőségét rendkívül látványosan javítja,
ápol és hidratál. Antioxidáns tartalma védi a bőrt és lassítja az öregedést. A
méz hidratálja és táplálja a bőrt, rengeteg ásványi anyagot és vitamint
tartalmaz. A zsíros bőrt fertőtleníti és méregteleníti. A joghurt segít
helyreállítani a bőr savköpenyét, nyugtató és tisztító hatású. Bármilyen
bőrtípusra használható.

## A pakolás elkészítése
Használj jó minőségű összetevőket!

*   1 teáskanál kakaópor
*   1 evőkanál méz
*   1 evőkanál natúr joghurt

Keverd össze a kakaóport a mézzel és a joghurttal, majd kend fel a masszát
egyenletesen az előzőleg alaposan megtisztított arcra és dekoltázsra. Hagyd hatni
10-15 percig, majd mosd le langyos vízzel. Ezután használhatod a már jól bevált
hidratáló krémed. Tényleg szuper, próbáld ki!
