---
title: Csodálatos zöldteás éjszakai szemkörnyék ápoló, nem csak sötét karikákra
main_image: csodalatos-zoldteas-ejszakai-szemkornyek-apolo-nem-csak-sotet-karikakra.jpg
summary: >-
  Fontos egy jó szemkörnyék ápolót rendszeresen használni, hiszen a szemkörnyéki
  bőr rendkívül vékony és érzékeny, ezért hamar ráncosodhat. Éjszakára azonban magad
  is készíthetsz szemkörnyék ápolót, ami nagyszerűen kiegészíti a nappali krémet.
---

Többször foglalkoztam már a blogon a szem alatti sötét karikákkal
([itt találsz gyakorlatot is][karika])
és arctorna workshopokon is gyakran előkerül ez a téma. Nem véletlenül, hiszen
sokunknak állandó vagy visszatérő gondja a karikásság. Igaz, hogy vannak kiváló
smink trükkök, amik szépen elfedik a problémát, de ki akar folyton sminkben
rejtőzködni? Sokféle szemkörnyék ápoló krém is kapható már, ami kimondottan a
karikás szemekre fókuszál, viszont a legtöbb termék olyan alacsony mennyiségben
tartalmazza az értékes hatóanyagokat, hogy tulajdonképpen szinte semmit sem
teszünk azért, amiért megvettük az árut. De miért is keresgélnénk tovább, amikor
magunk is elkészíthejük, mégpedig egyszerűen, olcsóbban és méregmentesen! Íme egy
szuper éjszakai szemkörnyék ápoló receptje, ami ápol, ránctalanít, feszesít és 
halványítja a sötét karikákat is.

## Összetevők

*   1 teáskanál méhviasz
*   1 teáskanál sheavaj
*   1 teáskanál sárgarépa olaj (használhatsz csipkebogyó olajat is)
*   2 teáskanál mandulaolaj
*   fél teáskanál zöldtea por
*   3-4 csepp E vitamin olaj
*   5-6 csepp levendula olaj (opcionális)
*   tároló edény

## Elkészítés

Vízgőz felett olvaszd fel a méhviaszt és a sheavajat, majd vedd le a mixet a
gőzről, és a zöldtea kivételével keverd hozzá a többi alapanyagot is. Gyorsan
dolgozz, mert a massza hamar elkezd megdermedni és utána nehéz vele dolgozni. A
legvégén gyorsan keverd hozzá a zöldtea port is! Keverd szép simára, öntsd a
masszát tároló edénybe és mehet is a hűtőbe dermedésig.

Arctisztítás után, gyengéden paskolj az ujjak végével a nedves szemkörnyékre a
krémből. Még hatásosabb, ha krémezés előtt felviszel a bőrre egy kevés
[C-vitamin szérumot][cvitamin] is.

Neked hogy vált be? Oszd meg velünk a tapasztalataidat! :)

[karika]: http://arctornamonival.blog.hu/2016/11/18/szem_alatti_karikak_eltuntetese
[cvitamin]: http://arctornamonival.blog.hu/2017/05/22/szamuzd_a_rancokat_sajat_keszitesu_szerummal


