---
title: Szem alatti karikák? Neeee!
main_image: szem-alatti-karikak-eltuntetese.jpg
summary: >-
  Gondolom veled is előfordult már néhányszor, hogy nem kívánt karikák jelentek
  meg a szemed alatt, amikor keveset aludtál egy stresszesebb, vagy egy dolgosabb
  időszak után. 
---

Gondolom veled is előfordult már néhányszor, hogy nem kívánt karikák jelentek
meg a szemed alatt, amikor keveset aludtál egy stresszesebb, vagy egy dolgosabb
időszak után. Mindegy, hogy fiú vagy lány, idős vagy fiatal valaki, a karikákat
senki sem szereti. Most megosztok veled egy egyszerű gyakorlatot, amelyel
eltüntetheted a már meglévő karikákat, vagy megelőzheted azok kialakulását. A
gyakorlatot végezheted bárhol, bármikor, naponta többször is.

## Gyakorlat
Tedd a középső ujjaidat a belső, a mutató ujjakat pedig a külső szemzugokra.
Tartsd az ujjaid a szemzugokon stabilan. Húzd össze a szemeidet erősen, és
tartsd összeszorítva 5 másodpercig, majd lassan lazítsd el őket. Ismételd meg
10-szer. A torna végén dörzsöld össze a két tenyered úgy, hogy azok jól felmelegedjenek,
majd helyezd a meleg kezedet 10-20másodpercre a szemekre.

Az ujjak azért vannak a szemzugokon, hogy amikor összehúzod a szemedet
megakadályozd a bőr összegyűrődését. Figyelj arra, hogy az ujjaiddal, jól takard
le azokat a részeket amik ráncolódhatnak. Mindig sima bőrre takarj! Jó, ha
eleinte tükör előtt végzed a gyakorlatot.

A szem környéki ráncok és a karikák megelőzésére a rendszeres torna mellett
fontos odafigyelni a napi 7-8 óra minőségi alvásra, az egészséges életmódra, a
napi legalább 2 liter folyadékbevitelre és a szemkörnyék helyes ápolására. Csak
ezek együttesével érhető el jó eredmény.


