---
title: Így tüntesd el a szem alatti&nbsp;karikákat!
main_image: tuntesd-el-a-szem-alatti-karikakat-draga-kezelesek-nelkul.jpg
description: >-
  A szem alatti karikák kialakulásának megelőzésére vagy eltüntetésére a legjobb
  módszer a rendszeres testmozgás mellett, a napi legalább 7 óra pihentető alvás
  és a megfelelő mennyiségű és minőségű folyadékbevitel.
---

A szem alatti karikák kialakulásának megelőzésére vagy eltüntetésére a legjobb
módszer a rendszeres testmozgás mellett, a napi legalább 7 óra pihentető alvás
és a megfelelő mennyiségű és minőségű folyadékbevitel. De a tudatos életvitel
mellett sokat segíthet, ha rendszeres tornával a szem alatti izmokat
folyamatosan karbantartjuk. Ráadásul napi edzésekkel a szem körüli apró ráncok
kialakulását is megelőzhetjük. Végezd az alábbi gyakorlatot naponta és hamarosan
látni fogod az eredményt!

## Gyakorlat

Tedd a mutatóujjakat a külső szemzugokhoz, a többi ujjad zárd mellé a szem alatt
a csonton. Told felfelé az alsó szemhéjakat mialatt lassan 10-ig számolsz,
tartsd meg egy picit, majd lassan engedd vissza. Figyelj arra, hogy ne húzd, ne
nyújtsd a bőrt az ujjaiddal. Fontos, hogy a feladat végzése közben ne
grimaszolj. Koncentrálj az izmokra, csak azok dolgozzanak. Ismételd meg a
gyakorlatot 3-szor. A végén lazításként dörzsöld össze a két tenyered jó erősen,
majd tedd őket puhán a szemekre.


