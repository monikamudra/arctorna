---
title: Így ápolj szemöldököt szuper&nbsp;egyszerűen!
image: /assets/images/posts/igy-apolj-szemoldokot.jpg
description: "Ahhoz, hogy a szemöldök szálai szépek és egészségesek legyenek, fontos azokat rendszeresen ápolni, éppúgy, mint a bőrt vagy a hajat. Ebben a posztban egy egyszerű tippet találsz a szemöldökök tökéletes ápolására."
---
A szemöldökök formája, mérete és színe nagyban meghatározza az arc kinézetét, így érdemes időt szánni arra, hogy megtaláljuk a leginkább hozzánk passzoló fazont. De nemcsak a szemöldökök formázására érdemes odafigyelni, hanem fontos a szálak rendszeres ápolása is. Én kókuszolajat használok erre a célra, ami kiválóan hidratálja és ápolja az időnként össze-vissza álló, kiszáradt szemöldökeimet.

## Így csináld
A tiszta szemöldököt enyhén nedvesítsd be, majd egy kevés kókuszolajat masszírozz mindkét területre. Ezután tedd a középső ujjak begyét a szemöldökök belső részére (a két ujj hegye érjen össze középen) és közepes erősséggel nyomd az ujjaidat a csontra. Kezdd a szemöldök vonalán kifelé húzni az ujjakat, majd ugorj vissza a kezdő pontra. Ismételd meg néhányszor a mozdulatot. A  végén a felesleges olajat gyengéden töröld le egy száraz kendővel! 

Nálam a szemöldökápolás a reggeli és az esti arcápolási rutin része. Próbáld ki! :)
