---
title: Készíts saját&nbsp;izzadásgátlót!
image: /assets/images/posts/keszits-sajat-izzadasgatlot-social.jpg
description: >-
  Sajnos még mindig, a legtöbb forgalomban lévő kozmetikai termékben olyan
  ártalmas anyagokkal találkozhatunk, amelyek hosszútávon  akár számos komoly betegség
  kialakulásához is vezethetnek.
---

Sajnos még mindig, a legtöbb forgalomban lévő kozmetikai termékben olyan
ártalmas anyagokkal találkozhatunk, amelyek hosszútávon  akár számos komoly betegség
kialakulásához is vezethetnek. Ezek között vannak a dezodorok és az izzadásgátlók
is, melyeket naponta használunk. Persze vannak alternatívák, de sokan vagy nem
ismerik azokat, vagy drágának találják.

Itt egy fantasztikus recept, ami 10 perc alatt elkészíthető otthon, csodásan
működik és teljesen méregmentes.

## Hozzávalók

*   4 evőkanál kókuszolaj/zsír
*   4 evőkanál sheavaj
*   4 evőkanál tápiókaliszt
*   4 evőkanál (jó minőségű szódabikarbóna)
*   2-3 csepp teafaolaj
*   5-6 csepp levendulaolaj

## Így készítsd el

A kókuszzsírt és a sheavajat olvaszd fel, majd csepegtesd bele a teafaolajat és
levendulaolajat. Ezután add hozzá a tápiókalisztet és a szódabikarbónát. Keverd
a masszát simára és tedd bele egy tégelybe. Viszonylag gyorsan kell dolgoznod,
mert, ha a kókusz és a sheavaj megszilárdul akkor nehezebb velük dolgozni. A
levendulaolaj helyett bármilyen kedvelt illatot használhatsz. Nekem bevált :)


