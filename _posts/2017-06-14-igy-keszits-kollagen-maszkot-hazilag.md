---
title: Így készíts kollagén maszkot&nbsp;házilag!
image: /assets/images/posts/igy-keszits-kollagen-maszkot-hazilag-social.jpg
description: >-
  Még hónapokkal ezelőtt olvastam egy házilag készített arcmaszkról, amit már
  régóta szerettem volna kipróbálni, de valami miatt folyton elmaradt.
---

Még hónapokkal ezelőtt olvastam egy házilag készített arcmaszkról, amit már
régóta szerettem volna kipróbálni, de valami miatt folyton elmaradt. Mivel
hiszem, hogy a dolgok mindig okkal történnek, betudom az elmaradás okát annak,
hogy talán most, a nyári napozós szezon a legalkalmasabb idő egy jó kis kollagén
maszkos bőrkényeztetésre. Ez a zselé maszk szerintem a világ legkönnyebben
elkészíthető és legolcsóbb arcmaszkja, melynek hatása simán vetekszik egy drága
arckezeléssel.

## Összetevők

*   1.5 evőkanál ízesítetlen étkezési zselatin
*   1.5 evőkanál tej vagy víz

## Elkészítés

Melegítsd fel a tejet vagy a vizet és keverd el benne a zselatint! Várj vele
addig, amíg nem lesz egy picit sűrűbb állagú, majd kend fel egyenletesen az
előzőleg alaposan megtisztított teljes arcra, kihagyva a szemkörüli részeket.
Figyelj arra, hogy a hajad vagy egyéb szőrök ne kerüljenek bele a kenésbe, mert
meglehetősen fájdalmas lesz a maszk eltávolítása. Hagyd az anyagot száradni
15-20 percig, majd húzd le! (Ha nagyon vékony vagy érzékeny a bőröd, akkor mosd
le langyos vizzel.) Ezután célszerű feltenni egy szérumot és/vagy egy jó
hidratáló krémet!

## Lépések ahogy én csináltam

### 1. Alapos arctisztítás

Nedves bőrre kókuszolajat tettem, majd vizes vattakoronggal áttörőlgettem a
teljes arcot, nyakat és dekoltázst.

### 2. Arcmaszk

Felkentem a zselatinos arcmaszkot, majd kb. 20 percig hagytam száradni.

Én tej helyett vizet használtam, mert nem iszom tejet, így az soha nincs itthon.
Nekem vízzel is fantasztikusan működött, úgyhogy a tejes változat extrás lesz ;)
Bevallom nem vártam meg, amíg a massza kicsit besűrüsödik, ezért valószínűleg
nem egyenletesen kentem fel, ami azt eredményezte, hogy a vékonyabban kent
területeken a maszkot nem tudtam lehúzni, mert az pikkelyesen száradt meg.
(Azokat a részeket lemostam.)

### 3. Rózsavizes tonizálás

Egy száraz vattakorongra rózsvizet tettem, majd áttörölgettem vele a teljes
bőrfelületet.

### 4. Hidratálás

Vékonyan bekentem a bőröm egy bőrtípusomnak megfelelő szérummal, ezután
használtam a hidratáló krémemet.

### 5. Arctorna

Este még arctornáztam, hogy teljes legyen a “kezelés” ;)


Próbáld ki!


