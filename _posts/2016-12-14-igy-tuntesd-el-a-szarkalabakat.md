---
title: Igy tüntesd el a szarkalábakat!
main_image: igy-tuntesd-el-a-szarkalabakat.jpg
summary: >-
  A mimikai ráncok korai megjelenésének elkerülésére a legjobb megoldás
  a megelőzés. Rendszeres arctornával sokat tehetünk ezért.
---

Egy bizonyos kor után maradandóan nyomot hagy arcunkon a sok-sok nevetés és
mosolygás, amiről a szem sarkában megjelenő szarkalábak (nevető ráncok) árulkodnak
leginkább. Mások arcán ezek a ráncocskák szimpatikusak lehetnek, hiszen sokat mosolygó,
pozitív ember benyomását keltik. De mivel ráncokat senki sem szeret viselni, ezért most
mutatok neked egy szuper hatékony gyakorlatot, ami rendszeres gyakorlással a már
meglévő mély szarkalábakat kisimítja, a halvány ráncokat pedig eltünteti.

## Gyakorlat
Gyengéden maszírozz a nedves szem körüli részre egy kevéske olajat (pl.
kókuszolajat).

Ezután helyezd a mutatóujj párnáit a szarkalábakra úgy, hogy az ujjak vége
érintse az alsó szemzugoknál a szempillákat. Tartsd ott az ujjakat puhán, 
de stabilan.

Hunyoríts, húzd fel az alsó szemhéjakat és közben nézz felfelé középre egy
képzeletbeli pontra. Tartsd a felhúzott szemhéjakat és számolj lassan 10-ig.
Lazíts egy pillanatra, majd ismételd meg a gyakorlatot még kétszer. Fókuszálj a
külső szemzugoknál az izmokra, azokat erősíted a gyakorlattal. Ne hagyd, hogy
számolás közben lazuljon a feszítés. A gyakorlat végén gyengéden paskold meg a
szarkalábakat (vagy azok helyét :)) az ujjaiddal, majd pislogással lazítsd
a szemeket.

Ezt a gyakorlatot csinálhatod bárhol és bármikor, de legjobb ha reggel és este
végzed arctisztítás és hidratálás után.


