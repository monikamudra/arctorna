---
title: Igy tüntesd el a&nbsp;szarkalábakat
image: /assets/images/posts/igy-tuntesd-el-a-szarkalabakat-social.jpg
description: >-
  Egy bizonyos kor után maradandóan nyomot hagy arcunkon a sok-sok nevetés és
  mosolygás, amit a szem sarkában megjelenő szarkalábak (nevető ráncok) jól megis
  mutatnak.
canonical_url: https://arctornamonival.blog.hu/2016/12/14/igy_tuntesd_el_a_szarkalabakat
---

Egy bizonyos kor után maradandóan nyomot hagy arcunkon a sok-sok nevetés és
mosolygás, amit a szem sarkában megjelenő szarkalábak (nevető ráncok) jól megis
mutatnak. Mások arcán ezek a ráncocskák szimpatikusak lehetnek, hiszen sokat mosolygó,
pozitív ember benyomását keltik. De mivel ráncokat senki sem szeret viselni, ezért most
mutatok neked egy szuper hatékony gyakorlatot, ami rendszeres gyakorlással a már
meglévő mély szarkalábakat kisimítja, a halvány ráncokat pedig eltünteti.

## Gyakorlat

Gyengéden maszírozz a nedves szem körüli részre egy kevéske olajat (pl.
kókuszolajat).

Ezután helyezd a mutatóujj párnáit a szarkalábakra úgy, hogy az ujjak vége
érintse az alsó szemzugoknál a szempillákat. Tartsd ott az ujjakat könnyedén, de
stabilan.

Hunyoríts, húzd fel az alsó szemhéjakat és közben nézz felfelé középre egy
képzeletbeli pontba. Tartsd a felhúzott szemhéjakat és számolj lassan 10-ig.
Lazíts egy pillanatra, majd ismételd meg a gyakorlatot még kétszer. Fókuszálj a
szarkalábak alatti izmokra, azokat erősíted a gyakorlattal. Ne hagyd, hogy
számolás közben lazuljon a feszítés. A gyakorlat végén gyengéden paskold meg a
szarkalábakat (vagy azok helyét :)) az ujjaiddal. A legvégén pislogással lazítsd
a szemeket.

Ezt a gyakorlatot csinálhatod bárhol és bármikor, de legjobb ha reggel és este
végzed arctisztítás és hidratálás után.
