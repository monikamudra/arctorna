---
title: Mit tehetsz a mimikai ráncok ellen?
main_image: hogyan-vedd-eszre-idoben-es-keruld-el-a-mimikai-rancok-kialakulasat.jpg
---

Talán sokan tudják, hogy érzéseink arcunkon fejeződnek ki legelőször, melyek
minél intenzívebbek, annál erőteljesebben kapcsolódik hozzá mimika. Ha ezek a
grimaszok hosszú időn át túl sokszor ismétlődnek, akkor nagyon hamar képesek
nyomot hagyni az arcon, mégpedig ráncok formájában. Mit lehet tenni, hogy
elkerüljük ezt?

Gondold végig, hogy milyen arckifejezéseket használsz egy-egy szituációban,
például amikor nagyon belemerülsz egy feladatba, vagy nem tetszik valami. (Én
ilyenkor általában ráncolom a szemöldökömet.) Kérj meg valakit a környezetedben,
hogy figyelmeztessen amikor grimaszolsz, vagy túl sokat használsz olyan
arckifejezést, amit nem szeretnél használni. Nézd meg tükörben, hogy milyen
területek ráncolódnak olyankor, mert ha még nem alakultak ki ráncocskák, csak
idő kérdése és jönnek. Nagyon jó megoldás a mimikai ráncok korai kialakulásának
megelőzésére a felesleges arckifejezések mellőzésén túl, ha több figyelmet
fordítasz a kényes területekre, példáula a bőrápolásra vagy az arcizmok
kondícióban tartására. Ha vannak már mimikai ráncaid, akkor se keseredj el, mert
a rendszeres arctorna szuper megoldás erre a problémára. Minél korábban kezded
az edzést, annál kevesebb munkával érsz el eredményeket. Pont úgy, mint a
testen.


