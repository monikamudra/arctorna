---
title: Szimmetrikus&nbsp;arc vs&nbsp;szép&nbsp;arc
image: /assets/images/posts/szimmetrikus-arc-vs-szep-arc-social.jpg
description: >-
  Arcunk sokmindent elárul rólunk, folyamatosan kirakatban van, ezért érdemes
  komolyan törődni vele.
canonical_url: https://arctornamonival.blog.hu/2017/04/03/szimmetrikus_arc_vs_szep_arc
---

Arcunk sokmindent elárul rólunk, folyamatosan kirakatban van, ezért érdemes
komolyan törődni vele. Többnyire csak a külső dolgokra figyelünk, pedig nemcsak
a bőr egészsége, vagy a ráncok mennyisége határozzák meg az arc kinézetét,
szépségét, hanem az is meghatározó, hogy mennyire szimmetrikus. Kutatások
kimutatták, hogy minél szimmetrikusabb egy arc, annál vonzóbbnak találjuk az
illető személyt. Az arc szimmetriájának tehát kiemelkedő szerepe van a szépség
megítélésben, de nemcsak ez miatt fontos.

Néhány evolúciós kutató azt állítja ugyanis, hogy a szimmetrikusabb arcot,
nemcsak szebbnek és vonzóbbnak látjuk, hanem arról is árulkodik, hogy az egyed
mennyire egészséges, milyen a genetikai minősége, illetve képet ad annak
fejlődési stabilitásáról. (Ez felvet egy szerintem nagyon fontos kérdést: Vajon
mennyire vezetik félre az embereket a manapság egyre divatosabb arckorrekciók?)

Fontos tudni, hogy semelyik ember nem rendelkezik teljesen szimmetrikus arccal.
Az, hogy milyen mértékű az aszimmetria sokmindentől függ. Az arc aszimmetriája
lehet velünk született, de kialakulhat betegségek, állkapocs vagy fogászati
problémák, lelki tényezők vagy az arc izmainak gyengesége miatt is. Feltűnő
aszimmetira esetén ajánlott kideríteni, hogy mi áll annak hátterében és érdemes
kezelni az okokat. Kisebb aszimmetriát arctornával is eredményesen lehet
korrigálni, ami pozitívan befolyásolja az arc összképét.

## Így nézd meg, hogy mennyire szimmetrikus az arcod!

Készíts magadról egy portrét (de ne grimaszolj és ne mosolyogj), majd vagy
valamilyen számítógépes programban vágd ketté a képet és tükrözd mindkét felét
vagy duplán kinyomtatva és ketté vágva tedd egymás mellé a két azonos oldalt!
