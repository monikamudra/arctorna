---
title: Száműzd a ráncokat <span class='u-NoWrapWide'>saját készítésű szérummal</span>
image: /assets/images/posts/szamuzd-a-rancokat-sajat-keszitesu-szerummal-social.jpg
description: >-
  A C-vitamin szérum egy természetes bőrápoló összetevő, amely ideális
  mennyiségben főleg a csúcsminőségű szépségápolókban van jelen.
---

A C-vitamin szérum egy természetes bőrápoló összetevő, amely ideális
mennyiségben főleg a csúcsminőségű szépségápolókban van jelen. Kutatások
bizonyítják, hogy a C-vitamin segíti a kollagéntermelést, erőteljes antioxidáns
hatása van, ezért kiváló öregedésgátló, ránctalanító és bőrfeszesítő. Védi a
bőrt a UV-sugárzás káros hatásaitól, halványítja a pigmentfoltokat és segíti a
bőr regenerációját is. Száraz vagy öregedő bőr esetén ez a szérum egy szuper jó
megoldás!

Szerencsére van egy természetes, házilag is elkészíthető és olcsó szérum
alternatíva, amely az eddigi tapasztalatok alapján éppúgy működik, mint a drága
változatok. (Kipróbáltam, tényleg fantasztikusan működik!) Azonban van néhány
dolog amire fokozottan figyelni kell, ha saját szérumot készítesz:

1.  Óvatosan mérj, ne adj hozzá extra C-vitamint, mert az savas és csipni fogja
    a bőrt, ha a koncentráció túl magas!
2.  Ha extra érzékeny bőröd van, több vizzel hígítsd!
3.  Erősen ráncos vagy nagyon száraz bőrre lehet hozzá adni extra C-vitamint,
    de csak fokozatosan emeld az adagot és próbáld ki a kar belső részén,
    mielőtt az arcodra teszed!

## Szérum alkatrészek

*   1/2 teáskanál természetes C-vitamin por (100% L-aszkorbinsav)
*   1 evőkanál desztillált víz (én másfél evőkanál vizet használtam, mert extra
    érzékeny a bőröm)
*   vagy 1 teáskanál desztillált víz és 2 evőkanál glicerin
*   3-4 csepp E-vitaminolaj
*   egy sötét színű üvegtartály tárolásra

## Elkészítés

Keverd el a vízben a C-vitamin port, majd csepegtesd hozzá az E-vitamin olajat.
Ha csak vizzel és C-vitaminnal készíted, akkor meg is vagy. Ezt legfeljebb 2
hétig tárold a hűtőszekrényben! Ha glicerint is használsz, akkor először keverd
el a C-vitamin port a kisebb mennyiségű vízben, majd keverd hozzá a glicerint és
az E-vitamint. Ez a verzió kb. egy-két hétig tárolható, szintén a hűtőben.
Használat előtt mindig rázd össze!

A tiszta C-vitamin por és a víz tonerként is működik. Fontos, hogy mindig a
tökéletesen tiszta arcbőrre vidd fel a szérumot! Ha nyáron fényvédő alá
használod, tovább fokozhatod annak védő hatását. Arra is fontos figyelni, hogy a
tiszta C-vitamin por hőre, fényre, levegőre könnyen bomlik, ezért odafigyelést
igényel a tárolása. Ne vegyél átlátszó csomagolásban lévő terméket és felbontás
után érdemes azt mindig hűtőben tárolni!




