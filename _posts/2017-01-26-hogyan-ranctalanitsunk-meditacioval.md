---
title: Hogyan ránctalanítsunk&nbsp;meditációval?
main_image: hogyan-ranctalanitsunk-meditacioval.jpg
description: >-
  A meditáció a test és az elme tudatos ellazítása, figyelmünk belső énünkre
  fordítása. Célja az elme lecsendesítése, és a belső béke megtalálása.
---

A meditáció a test és az elme tudatos ellazítása, figyelmünk belső énünkre
fordítása. Célja az elme lecsendesítése, és a belső béke megtalálása. Amikor
meditálunk, vagyis a belső énre figyelünk, az energiával tölt fel, amikor pedig
a külső énre (egóra) fókuszálunk, akkor energiát veszítünk. Az egészséges test
és szellem működtetéséhez elengedhetetlen az energiák egyensúlyban tartása. A
meditáció több más mellett ebben is tud segíteni.

## Hogyan meditáljunk?

Mivel a napi problémák megoldásán folyamatosan dolgozó elme teljesen leköti a
tudatot, és a külső zajok is elvonhatják a figyelmet, eleinte nincs könnyű
dolgunk. Keressünk egy csendes, nyugodt helyet, ahol senki sem zavarhat.
Helyezkedjünk el kényelmesen, lehetőleg ülve meditáljunk, hogy ne aludjunk el. A
meditáció tudatos belső énre figyelés, ami koncentrációt igényel. Amikor
észrevesszük, hogy feljön egy gondolat, engedjük el és állítsuk vissza
figyelmünket a belsőnkre. Ekkor újra tudatosak leszünk. Eleinte ez egy macska
egér játék, de sok-sok gyakorlással könnyen megtanulható. Legyünk türelmesek!
Sokat segít, ha meditáció alatt figyelünk a légzésünkre. Csak figyeljük a levegő
ki- és beáramlását. Ez segít lenyugodni és eltereli a gondolatokat. Amikor az
elme elcsendesedik, megjelenik a csend. Ez a csend vezet a belső nyugalom, a
béke a szeretet és a boldogság állapotába.

Nem szükséges órákat eltöltenünk egy-egy ilyen meditatív állapotban, elegendő
néhány perc tudatos befelé figyelés is. Rendszeres gyakorlással
lecsendesedhetünk, megnyugodhatunk, ami csökkenti a stresszt, növeli a szellemi
kapacitást, jó hatással van az egészségre és csökkenti a ráncok kialakulását is.
Gyakoroljatok! :)


