---
title: Tökéletes ajakbalzsam – így&nbsp;készítsd&nbsp;el
image: /assets/images/posts/tokeletes-ajakbalzsam-igy-keszitsd-el-social.jpg
description: >-
  Ajakápolót készíteni szuper egyszerű! Nem tartalmaz tartósítószert, saját
  ízlésre szabható és környezetbarát is. Itt egy nagyon jó recept :)
canonical_url: https://arctornamonival.blog.hu/2017/12/11/tokeletes_ajakbalzsam_igy_keszitsd_el
---

Már évek óta saját készítésű ajakápolót használok és büszkén mondhatom, hogy
nagyon elégedett vagyok az eredménnyel. Szeretem, hogy nem kell aggódnom az
összetevők miatt, néhány perc alatt elkészül és teljesen természetes. Imádok
kísérletezni ezért időnként más-más alapanyagot használok. Nekem ez a recept
vált be eddig a legjobban, amit most megosztok veletek is.

*   1 ek sheavaj vagy kókuszolaj
*   1 ek mandulaolaj
*   1 ek méhviasz
*   2-3 csepp E-vitamin olaj
*   2-3 csepp borsmenta illóolaj
*   vagy 4-5 csepp levendula vagy citrom illóolaj
*   1 tiszta tégely tárolásra

Ha színes ajakbalzsamot szeretnél, akkor tegyél a keverékbe természetes
színezéket, mint például gyümölcsport, pirospaprikát, étcsokit vagy bármilyen
természetes ételfestéket.

## Elkészítés

Olvaszd meg gőz fölött a méhviaszt és a sheavajat. (Figyelj arra, hogy ne
hevítsd túl az olajokat, mert magas hőmérsékleten elvesznek az értékes
hatóanyagok.) Keverd hozzá a mandulaolajat, az E-vitamint és az illóolajat, majd
öntsd az egészet a tégelybe. Tedd félre és hagyd, hogy teljesen megszilárduljon!

Próbáld ki!
