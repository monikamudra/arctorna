---
title: Fantasztikus arcpakolás – kakaó, méz és joghurt
main_image: fantasztikus-arcpakolas-kakao-mez-es-jog.jpg
---

Három, a konyhában szinte mindig fellelhető összetevő, és kész is egy remek
arcpakolás.

A kakaó a fáradt, igénybevett arcbőr minőségét rendkívül látványosan javítja,
ápol és hidratál. Antioxidáns tartalma védi a bőrt és lassítja az öregedést. A
méz hidratálja és táplálja a bőrt, rengeteg ásványi anyagot és vitamint
tartalmaz. A zsíros bőrt fertőtleníti és méregteleníti. A joghurt segít
helyreállítani a bőr savköpenyét, nyugtató és tisztító hatású. Bármilyen
bőrtípusra használható.

## A pakolás elkészítése

Használj jó minőségű összetevőket!

*   1 teáskanál kakaópor
*   1 evőkanál méz
*   1 evőkanál natúr joghurt

Keverd össze a kakaóport a mézzel és a joghurttal, majd kend fel a masszát
egyenletesen az előzőleg megtisztított arcra és dekoltázsra. Hagyd hatni 10-15
percig, majd mosd le langyos vízzel. Ezután használhatod a már jól bevált
hidratáló krémed. Tényleg nagyon szuper, próbáld ki!


