---
title: Így tüntesd el a pattanásokat házi készítésű só spray-vel!
main_image: igy-tuntesd-el-a-pattanasokat-hazi-keszitesu-so-spray-vel.jpg
summary: >-
  Nagyon sok, igazán olcsó és hatásos házi praktika van, amikkel jól
  kiegészíthetünk (vagy helyettesíthetünk) szépészeti kezeléseket, vagy egyszerűen
  beilleszthetjük azokat a bőrápolási rutinunkba. 
---

Nagyon sok, igazán olcsó és hatásos házi praktika van, amikkel jól
kiegészíthetünk (vagy helyettesíthetünk) szépészeti kezeléseket, vagy egyszerűen
beilleszthetjük azokat a bőrápolási rutinunkba. Ezek legtöbbször tényleg könnyen
elkészíthetők, ha van egy jó receptünk. Most egy hihetetlenül egyszerű
bőrtápláló tengeri sós permet receptjét fogom megosztani veletek, ami néhány
perc alatt és fillérekből elkészíthető.

A tengeri sónak számos jótékony hatása van, sokféle terápiában és gyógyításra is
használják. Ez az egyszerű só spray minden bőrtípusra alkalmazható, rendszeres
használatával az arc friss, tiszta és ápolt lesz. Helyre állítja a bőr PH
értékét, méregtelenítő és gyulladáscsökkentő hatása miatt nagyon jó a zsíros,
pattanásos bőrre. Bőrápolóként vagy arctonikként használható a napi arcápolási
rutinban!

## Tengeri sópermet összetevők

*   1 csésze desztillált vagy forralt víz
*   1 evőkanál himalája só (vagy tengeri só)
*   1 csipet Epsom-só vagy magnézium pelyhek
*   Opcionális: 1-3 csepp illóolaj (szuper a levendula vagy a menta)

## Így készítsd a só spray-t

A tengeri sót és az epsom sót add hozzá meleg vízhez és addig kevergesd, amíg a
só teljesen fel nem oldódik. Majd csepegtesd hozzá az illóolajat, ha használsz.
Tedd a sós vizet egy spriccelős palackba, és már kész is vagy! Használd naponta
arctisztítás után a bőrre permetezve, vagy vattakorongra spriccelve töröld át
vele a teljes arcot!

## Extra tipp

Tudtad, hogy az epsom-sóból fürdősót is készíthetsz? Az epson-só, másnéven
magnézium-szulfát, képes a bőrön át is felszívódni, ezért hatékony magnézium
forrás lehet a rendszeres sófürdőzés. A magnézium elengedhetetlen jónéhány
élettani folyamathoz, ezenkívül jó stresszoldó, méregtelenítő, izomlazító és
gyulladáscsökkentő hatása is van.

Adj egy csésze epsom-sóhoz a kedvenc illóolajodból 20 cseppet, keverd egy kád
meleg vízbe, majd legalább 20-30 percet lazulj benne :)

Ha soha nem próbáltad még a sót a bőrödön, mindenképpen próbáld ki ezt az
egyszerű és olcsó receptet!


