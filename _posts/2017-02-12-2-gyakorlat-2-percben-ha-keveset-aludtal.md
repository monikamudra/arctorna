---
title: 2 gyakorlat 2 percben, ha keveset&nbsp;aludtál
main_image: 2-gyakorlat-2-percben-ha-keveset-aludtal.jpg
description: >-
  Mindannyiunkkal megesett már legalább egyszer :), hogy nem jutott elég idő
  alvásra.
---

Mindannyiunkkal megesett már legalább egyszer :), hogy nem jutott elég idő
alvásra. Nincs mit szépíteni, ha az ember nem 20 éves akkor az látszik is reggel
a tükörben. Ilyenkor az arc fáradt, nyúzott, és huzamosabb alváshiány után a szem alatti karikák is megjelennek. Mutatok két egyszerű gyakorlatot, amivel néhány perc alatt
felfrissítheted az arcod és enyhítheted a kialvatlanság tüneteit.

## Gyakorlatok

### 1. gyakorlat

Picit nyisd ki a szád, majd az alsó és a felső ajkakat fordítsd rá az alsó,
illetve a felső fogsorra. Ezután húzd szét a szád és kunkorítsd fel a
szájsarkakat jó erősen (csinálj egy nagy széles vigyort). Közben tartsd az
ajkakat a fogakra feszítve.

Húzd az egész arcot fölfelé. Tartsd fenn az orcákat amennyire csak tudod és
számolj lassan 10-ig (minden számolásnál told az orcákat egyre följebb). Lazíts
néhány másodpercig, majd ismételd meg a gyakorlatot.

### 2. gyakorlat

Tedd a kisujjak párnáit a szemöldök kezdő ponjához úgy, hogy azok érjenek össze.
Ezután a többi ujjbegyet sorban helyezd el a szemöldökök ívén, de hagyj az ujjak
között egy kis szünetet. A mutató ujjak a szemöldök végein legyenek. Húzd
mindkét szemöldököd fölfelé erősen. Az ujjakkal tarts lefelé, ne engedd, hogy a
szemöldök felemelkedjen. Feszítsd fölfelé a szemöldököket egyre erősebben,
miközben lassan 10-ig számolsz. Lazíts és ismételj!

Figyelj arra, hogy a szemöldök közötti rész ne ráncolódjon és ne grimaszolj a
gyakorlatok közben.


