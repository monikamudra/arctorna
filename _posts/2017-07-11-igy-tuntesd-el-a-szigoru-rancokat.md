---
title: Így tüntesd el a szigorú&nbsp;ráncokat!
main_image: igy-tuntesd-el-a-szigoru-rancokat.jpg
description: >-
  Szemöldökeinket gyakran összeráncoljuk amikor erősen fókuszálunk valamire vagy
  rosszallóan, dühösen nézünk, ami nagyon hamar, az úgynevezett szigorú ráncok
  kialakulásához vezet.
---

Szemöldökeinket gyakran összeráncoljuk amikor erősen fókuszálunk valamire vagy
rosszallóan, dühösen nézünk, ami nagyon hamar, az úgynevezett szigorú ráncok
kialakulásához vezet. Ezek a ráncok nemcsak szigorú kinézetet kölcsönöznek
viselőjének (innen a név), de jó néhány évvel öregítik is az arcot. Szerencsére
vannak nagyon jó arctorna gyakorlatotok, melyek rendszeres végzésével szépen
kisimulnak a meglévő ráncok, de megelőzés miatt is érdemes gyakorlatozni.
Mutatok egy egyszerű gyakorlatot, amivel láthatóan hamar kezdenek simulni a
szigorú ráncok.

## Gyakorlat

Tedd mindkét kezed mutatóujját a szemöldökök ívére úgy, hogy az ujjak hegye
összeérjen a két szemöldök között (fontos, hogy összeérjenek mert le kell fognod
a két szemöldök közötti részt). Erősen nyomd az ujjaidat a csont felé, kissé
lefelé tolva, miközben tiszta erővel rántsd fel a szemöldökeidet. Figyelj arra,
hogy az ujjak ne engedjék felhúzni a szemöldököket (ezért kell erősen tartani)
és hogy a bőröd sehol ne gyűrődjön, miközben felfelé tolsz. Számolj lassan 15-ig
és minden egyes számolásnál ugorj a szemöldökökkel egyre feljebb. Koncentrálj a
két szemöldök közötti területre, ott dolgozz nagyon erősen. Kétszer-háromszor
ismételd meg ezt gyakorlatot, akár naponta többször is. A gyakorlatsor végén
gyengéden masszírozd át a területet, ahol dolgoztál.

Fontos arra figyelni, hogy amikor a szemöldökökkel fölfelé tolsz, ne ráncold a
homlokodat és ne grimaszolj. Csak a szemöldökökkel dolgozz! Eleinte jó, ha tükör
előtt gyakorolsz, hogy lásd mi történik munka közben az arcodon.


