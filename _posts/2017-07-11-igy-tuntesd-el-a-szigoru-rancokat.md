---
title: Így tüntesd el a szigorú ráncokat!
main_image: igy-tuntesd-el-a-szigoru-rancokat.jpg
summary: >-
  Az idő előrehaladtával a mimikai ráncok lassanként rárajzolják arcunkra 
  érzelmeinket, rossz szokásainkat. Rendszeres arctornával megelőzhető, 
  vagy hatékonyan kisimíthatók például a két szemöldök közötti ráncok.
---

Szemöldökeinket gyakran összeráncoljuk amikor erősen fókuszálunk valamire vagy
rosszallóan, dühösen nézünk, ami nagyon hamar, az úgynevezett szigorú ráncok
kialakulásához vezet. Ezek a ráncok nemcsak szigorú kinézetet kölcsönöznek
viselőjének (innen a név), de jó néhány évvel öregítik is az arcot. Szerencsére
vannak nagyon jó arctorna gyakorlatotok, melyek rendszeres végzésével szépen
kisimulnak a meglévő ráncok, de megelőzés miatt is érdemes gyakorlatozni.
Mutatok egy egyszerű gyakorlatot, amivel láthatóan hamar kezdenek simulni a
szigorú ráncok.

## Gyakorlat

Tedd mindkét kezed gyűrűsujját a szemöldökök ívére úgy, hogy az ujjak hegye
összeérjen a két szemöldök között, a középső és mutató ujjad pedig zárd mellé
a homlokon. (Fontos, hogy a gyűrűs ujjak és a középső ujjak összeérjenek mert 
le kell fognod a két szemöldök közötti részt.) Erősen nyomd az ujjaidat a csont
felé, kissé lefelé tolva, miközben tiszta erővel rántsd fel a szemöldökeidet. 
Figyelj arra, hogy az ujjak ne engedjék felhúzni a szemöldököket 
(ezért kell erősen tartani) és, hogy a bőröd sehol ne gyűrődjön, miközben felfelé
tolsz. Számolj lassan 15-ig és minden egyes számolásnál ugorj a szemöldökökkel 
egyre feljebb. Koncentrálj a két szemöldök közötti területre, ott dolgozz nagyon 
erősen. Kétszer-háromszor ismételd meg ezt gyakorlatot, akár naponta többször is. 
A gyakorlatsor végén gyengéden masszírozd át a területet, ahol dolgoztál.

Figyelj arra, hogy amikor a szemöldökökkel fölfelé tolsz, ne ráncold a
homlokodat és ne grimaszolj. Csak a szemöldökökkel dolgozz! Eleinte jó, ha tükör
előtt gyakorolsz, hogy lásd mi történik munka közben az arcodon.


