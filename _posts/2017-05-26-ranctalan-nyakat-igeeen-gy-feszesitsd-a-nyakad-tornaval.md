---
title: Ránctalan nyak? Így Feszesítsd a nyakad tornával!
main_image: ranctalan-nyakat-igeeen-gy-feszesitsd-a-nyakad-tornaval.jpg
---

A nyakbőrizom közvetlenül a bőr alatt lévő vékony izomlemez, melynek szerepe,
hogy feszesen tartsa a nyak bőrét. Az izmok tónusának csökkénése a nyak bőrének
ráncosodásához vezet. Ahhoz, hogy a nyak korai ráncosodását megelőzhessük, a
nyakizmok rendszeres edzése és a helyes bőrápolás elengedhetetlen.

## Itt egy jó gyakorlat a nyaki izmok karbantartására

Feküdj a hátadra, a vállakat lazítsd el és engedd le őket. Picit emeld meg az
álladat, majd fogd meg az egyik kezeddel a nyakadat. A másik kezed tedd rá a
homlokodra tenyérrel lefelé és gyengéden nyomd a fejed a padló irányába.
Feszítsd meg a nyakad úgy, hogy próbáld a fejed megemelni, miközben a homlokod
nyomod lefelé. Nem kell, hogy a fej elemelkedjen a talajtól, a lényeg, hogy az
ellenfeszüléstől a nyak izmai jól megfeszüljenek.

Tartsd meg a nyakfeszítést 20-25 másodpercig, majd lassan lazítsd le. Ismételd
meg a gyakorlatot még kétszer. A legvégén nyújtással zárjuk a tornát. A fej
maradjon a talajon, fordítsd el jobbra, tartsd meg néhány másodpercig, majd
fordítsd el balra is. Könyökölj fel és lassan engedd hátra a fejed. Tartsd
leengedve pár másodpercig, majd lassan emeld vissza. Jöhet a krémezés, egy pohár
víz és egy mosoly :)

## Ezekre figyelj a gyakorlat alatt

*   Mielőtt megfogod a nyakad (a gyakorlat elején), mindig emeld meg picit az
    állad. Ettől kisimul a nyak bőre és nem gyűrödik a bőr a tenyered alatt.
*   Feszítések közben figyelj arra, hogy a vállakat ne húzd fel, azok végig
    maradjanak lazák.
*   És végül: soha ne grimaszolj gyakorlat közben, a munka csak a
    nyakizmoké legyen!


