---
title: A kontúros arc&nbsp;csodaszere
main_image: a-konturos-arc-csodaszere.jpg
description: >-
  A mindennapos bőrápolás mellett nagyon fontos gondoskodnunk az arc izmairól is,
  hiszen az ott lévő izmok gyengülésével a bőr megereszkedik és arcunk elveszíti
  eredeti tónusát, feszességét.
---

A mindennapos bőrápolás mellett nagyon fontos gondoskodnunk az arc izmairól is,
hiszen az ott lévő izmok gyengülésével a bőr megereszkedik és arcunk elveszíti
eredeti tónusát, feszességét. Ennek megelőzésére vagy helyreállítására vannak
különféle arctorna gyakorlatok, amelyek rendszeres gyakorlással nagyon jó
eredményt adnak. Íme egy otthon is végezhető gyakorlat az arc oldalsó részére.
Ezt a gyakorlatot ne csináld, ha bármilyen állkapocs problémád van.

## Gyakorlat

Ülj vagy állj egyenesen, emeld fel egy picit a fejed és tartsd végig ebben a
pozícióban. Most told előre az alsó állkapcsodat. Ha jól csinálod, akkor a
tokánál és az alsó állkapocs mentén az izmok megfeszülnek. (Tapintsd ki!) Ha
ezzel is meg vagy, akkor jöhet egy nagy széles vigyor, aminek a végén a
szájzugok fölfelé – ez szét húzza és fölfelé feszíti az alapból megfeszített
izmokat. Nagyon fontos, hogy az alsó állkapocs mindvégig előre tolt állapotban
maradjon. Tartsd meg ezt a feszített állapotot 10 másodpercig, majd lassan
engedd vissza. Ismételj kétszer, ezután lazításként lazán tátogj, majd könnyedén
mozgasd az állkapcsodat jobbra és balra néhányszor. A gyakorlat közben és
lazításkor vigyázz az állkapocsízületedre, nehogy túl feszítsd.



