---
title: A kontúros arc csodaszere
image: /assets/images/posts/a-konturos-arc-csodaszere-social.jpg
description: >-
  Itt egy otthon is végezhető egyszerű gyakorlat az arc alsó részének
  feszesítésére.
canonical_url: https://arctornamonival.blog.hu/2016/11/30/a_konturos_arc_csodaszere
---

A mindennapos bőrápolás mellett nagyon fontos gondoskodnunk az arc izmairól is,
hiszen az ott lévő izmok gyengülésével a bőr megereszkedik és arcunk elveszíti
eredeti tónusát, feszességét. Ennek megelőzésére vagy helyreállítására vannak
különféle arctorna gyakorlatok, amelyek rendszeres gyakorlással nagyon jó
eredményt adnak. Íme egy otthon is végezhető gyakorlat az arc oldalsó részére.
Ezt a gyakorlatot ne csináld, ha bármilyen állkapocs problémád van!

## Gyakorlat

Ülj vagy állj egyenesen, emeld fel egy picit a fejed és tartsd végig ebben a
pozícióban. Óvatosan told előre az alsó állkapcsodat. Ha jól csinálod, akkor az
állcsonton az izmok végig megfeszülnek. Csücsöríts felfelé az alsó ajkaddal és
tartsd a feszítést miközben 10-ig számolsz, majd lassan engedd vissza. Nagyon
fontos, hogy az alsó állkapocs végig előre tolva maradjon a gyakorlat közben.
Két ismétlés után lazításként aprókat tátogj, majd könnyedén mozgasd az
állkapcsodat jobbra, balra néhányszor. A gyakorlat közben vigyázz az
állkapocsízületedre, nehogy túl feszítsd.
