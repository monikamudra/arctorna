---
title: Spirulinás-mézes hidratáló arcpakolás száraz, érzékeny&nbsp;bőrre
image: /assets/images/posts/spirulinas-hidratalo.jpg
description: >-
  A rendszeres arcápolási rutinod mellett tedd szokásoddá a bőrtípusodnak megfelelő kiegészítő kényeztetést, ami lehet egy egyszerű otthoni vitaminos pakolás is. Itt&nbsp;egy&nbsp;jó&nbsp;recept!
---

Az idő előtti ráncosodás elkerülése és a bőr egészségének megőrzése érdekében, minden bőrtípusúnak fontos odafigyelnie a bőr napi hidratálására és védelmére. Ez a test teljes bőrfelületére érvényes, ám mivel az arc bőre folyamatosan ki van téve mindenféle külső hatásnak, ezért érdemes fokozottabban gondozni, kényeztetni azt. A napi ápolási rutinon túl, egy-egy változatos arcpakolással sokat adhatunk a bőrnek nemcsak rövid távon, hanem hosszú&nbsp;távon&nbsp;is.

A boltokban kapható arcmaszkok szerintem legtöbbször hangzatosabbak, mint amennyire hatékonyak, és az mellett hogy drágák, még a környezetnek is ártanak. Ezeket egész egyszerűen ki lehet váltani egy-egy szuper otthoni pakolással is, ami egyszerűen elkészíthető saját, jó minőségű&nbsp;alapanyagokból.

**Spirulinás arcpakolás**

A spirulina egy igazi ásványi anyag és vitamin bomba, ami a szervezet számára is fontos aminosavakat tartalmaz, ezért nemcsak a bőrre tápláló pakolásként szuper, hanem hasznos táplálék kiegészítő&nbsp;is.

A méz millió jótékony hatásáról már többször írtam. Sokféle pakolás kiváló összetevője lehet. Magas tápanyag tartalma miatt kiváló alapanyag különféle&nbsp;pakolásokhoz.

**A spirulinás arcpakolás hozzávalói**

- 2 evőkanál tiszta&nbsp;méz
- 1 teáskanál spirulina&nbsp;por
- 1 teáskanál rózsa vagy levendula víz (lehet tiszta víz is, ha&nbsp;épp&nbsp;nincs&nbsp;más)
- 1-2 csepp 100% tisztaságú, minőségi olaj&nbsp;(opcionális)

**Elkészítés**

Egy üveg vagy kerámia tálban keverd el alaposan az összetevőket. Egyenletesen vidd fel a megtisztított arcra és a nyakra. Hagyd fent legalább 20 percig, majd langyos vízzel öblítsd le!
