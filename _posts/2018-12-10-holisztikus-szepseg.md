---
date: 2018-12-10 18:00:00
title: Holisztikus szépség cikksorozat
image: /assets/images/posts/holisztikus-szepseg.jpg
description: >-
  Vajon mi jut eszünkbe akkor, amikor a szépségre gondolunk? Milyen eszközöket választunk saját szépülésünkhöz?
  Hogyan kerülnek a különálló elemek harmóniába, és vajon hogyan formálódnak ezek egy teljes egésszé? Mi az igazi
  szépség titkos receptje?
---

Amikor a "holisztikus" szóval találkozunk, általában az a gyógyítási szemlélet jut először eszünkbe,
amely a testi és a lelki állapotot együttesen veszi figyelembe. A szépséget is érdemes teljes egészében,
vagyis holisztikusan szemlélni, hiszen külső és belső ebben az esetben is szorosan összefügg.

Külső szépségünkre többnyire nagy hangsúlyt fektetünk, hiszen ma már szinte mindenhol
elvárás, hogy szépek, ápoltak, trendiek legyünk. Nem véletlenül, ugyanis bizonyítottan nagyobb előnyt
jelent egy jó megjelenés. Az igazi szépséghez azonban nem elég egy klassz frizura, egy minőségi smink,
vagy egy csinos ruha, ennél sokkal többre van szükség. Ahhoz, hogy a gondosan megtervezett külső végül
igazán nyomot hagyjon, elengedhetetlen a természetesen szép kisugárzás, mivel a természetes szépség erre épül.
Ezt a csillogó sugárzást belső harmóniánk, testünk, lelkünk egészsége és jólléte, külsőnk és belsőnk egyensúlya adja.

Egy több részből álló blogsorozatban bemutatom a szépséget meghatározó legfontosabb elemeket, mégpedig úgy, hogy minden
témában megkeresek egy szakértőt, akivel interjút készítek. Ezekben a írásokban az adott téma és a szépség kapcsolatáról
és fontosságáról olvashattok. Minden cikkben segítséget, illetve tippeket adunk arra vonatkozóan, hogyan támogathatjátok
saját szépségeteket.

Az [első cikkben][1] a belső szépség kerül fókuszba, mert ez az alap, innen indul minden. Megvizsgálunk és pontosítunk
néhány idekapcsolódó fogalmat, és ötleteket adunk, hogyan lehet elindulni az önfejlesztés és az önelfogadás útján, hogy egyre
inkább harmóniába kerülhessünk önmagunkkal.


[1]: {{ site.baseurl }}{% post_url 2018-12-10-belso-szepseg %}
