---
title: Így tüntesd el a tokát!
main_image: igy-tuntesd-el-a-tokat.jpg
summary: >-
  A toka visszahúzására vagy megelőzésére és a nyak feszesen tartására
  kiváló természetes megoldások vannak. Ez a gyakorlat tényleg segít!
  
---

Egyik gyakori zavaró probléma az arcon a toka megjelenése, ami sajnos nem csak az
idősebb generáció problémája. Jó hír azonban, hogy mint több más zavaró tényezőtől az
arcunkon és a nyakunkon, a tokától is meg lehet szabadulni arctorna
gyakorlatokkal. Itt egy jó gyakorlat a toka eltüntetéséhez:

Ülj kényelmesen, a vállakat tartsd lazán. Könyökölj egy asztalra vagy a
térdedre. Emeld fel egy kicsit az állad és tedd az ökleidet az állad alá a
tokára úgy, hogy azok összeérjenek.

Told lefelé az álladat miközben az ökleiddel tarts ellen az áll lefelé
nyomásának (ezért kellenek oda). Tehát: állal lefelé, öklökkel fölfelé tolunk (nyak végig
feszes). Számolj lassan 5-ig, majd fokozatosan lazítsd a nyakad. Néhány
másodperc szünet után ismételd a gyakorlatot kétszer-háromszor.

Ha végeztél jöhet egy kis lazítás: tátogj néhányszor, majd jobbra balra
mozgásokkal óvatosan lazítsd az állkapcsodat.

Figyelj arra, hogy miközben a gyakorlatot végzed ne grimaszolj, ne gyűrd az
arcod sehol és a vállak se feszüljenek. Fókuszálj a nyakra és a tokára, próbáld
minél pontosabban végezni a gyakorlatot. Csak a helyesen végzett gyakorlatok
vezetnek eredményhez! Jó gyakorlást! :)
     

