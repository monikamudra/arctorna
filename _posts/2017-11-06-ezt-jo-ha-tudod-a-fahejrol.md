---
title: Ezt jó, ha tudod a&nbsp;fahéjról!
image: /assets/images/posts/ezt-jo-ha-tudod-a-fahejrol-social.jpg
description: >-
  A fahéj szinte mindenki fűszeres fiókjában megtalálható, de talán nem mindenki
  ismeri ennek a népszerű fűszernövénynek az egészségügyi előnyeit és
  felhasználási lehetőségeit.
---

A fahéj szinte mindenki fűszeres fiókjában megtalálható, de talán nem mindenki
ismeri ennek a népszerű fűszernövénynek az egészségügyi előnyeit és
felhasználási lehetőségeit. A fahéjnak régi, régi története van mind a
természetes gyógyításban, mind pedig a konyhában. Kellemes íze és illata mellett
például segít az emésztési zavarokban, hatásos vesefájás, megfázás, influenza,
vagy magas vérnyomás kezelésében, és ígéretes a rákos megbetegedések elleni
küzdelemben is.

**Itt az 5 leggyakoribb ok, amely miatt a fahéj rendszeres fogyasztása jó
választás lehet:**

### Szabályozza a vércukrot

A fahéj egyik legtöbbet dokumentált előnye, hogy képes szabályozni a
vércukorszintet. Bár további kutatásokra van még szükség, hogy megtudjuk
pontosan milyen szerepet játszhat a fahéj a cukorbetegségben, vagy annak
kezelésében, de mindenképpen segít a vércukorszint egyensúlyának fenntartásában.

### Tele van antioxidánsokkal

Az antioxidánsok védik a szervezetet a szabad gyökök okozta oxidatív
károsodástól. Egy tanulmányban, melyben 26 fűszer antioxidáns aktivitását
vizsgálták, a fahéj magasan nyert. Valójában annyira hatásos, hogy a fahéjat
természetes élelmiszertartósításra is használják.

### Gyulladásgátló

A gyulladásban nagyon fontos szerepe van, ugyanis segíti a szervezetet a
fertőzések elleni küzdelemben és segít meggyógyítani a károsodott szöveteket.
Egy gyulladás akkor válhat problémává, ha krónikus (hosszú távú), és a test
saját szövetére irányul.

A fahéjban található antioxidánsoknak erős gyulladásgátló hatásuk van, ami
segíthet néhány betegség kockázatának csökkentésében.

### Jó az agynak

A fahéj javítja a szellemi éberséget, jótékonyan hat az agy működésére, javítja
a memóriát és lecsillapítja az elmét. Néhány új kutatás azt is feltételezi, hogy
a fahéj blokkolhat egy tau nevű proteint az agyban, ami segíthet az Alzheimer-
kór megelőzésében. Bár a pontos mechanizmus még nem teljesen tiszta, de az
eddigi eredmények bíztatóak.

### Antimikrobális hatású

A jó minőségű fahéj, vagy fahéjolaj különösen hatékony antimikrobális anyag,
amely azt jelenti, hogy képes elpusztítani vagy inaktiválni a mikrobákat, mint
például baktériumokat, gombákat (ideértve a penészgombákat) és vírusokat. Így ez
a tulajdonsága hatásosnak bizonyult vírusos légúti betegség, influenza és
megfázás ellen.

## Milyen fahéjat vegyünk?

Jó esetben többféle fahéjjal is találkozhatunk a polcokon, de hatékonyság
szempontjából egyáltalán nem mindegy, hogy milyet fogyasztunk. A két fő típus a
Ceylon és a Cassia. Mindkettőt egészségesnek tartják, de fontos, hogy ismerjük a
különbséget amikor fahéjat használunk.

A fahéj íze és illata egy fahéjaldehid nevű vegyületből származik. A
fahéjaldehid felelős a fahéj egészségügyi előnyeiért is, de annak mennyisége
meghatározza a fűszer hatékonyságát.

### Ceylon fahéj

A Ceylon fajtát tartják a valódi fahéjnak. A Cinnamomum verum fa belső kérgéből
nyert fűszert Sri Lankából és India déli részéről exportálják. Színe világos
barna, vékonyabb és feszesebb rudakat tartalmaz. Alacsonyabb fahéjaldehid
tartalmának köszönhetően enyhébb és édesebb ízű, mint a Cassia. A Ceylon
fahéjnak nagyon alacsony a kumarin tartalma, ezért a fogyasztása sokkal
biztonságosabb.

### Cassia fahéj

Ez a fajta Cinnamomum cassia fából, dél-Kínából származik és kínai fahéjként
ismert, ami a leggyakrabban fogyasztott fahéj világszerte. A Cassia általában
sötét barna, vöröses színű, vastagabb és keményebb textúrájú, mint a ceyloni. A
kínai fahéj alacsonyabb minőségű és jóval olcsóbb, mint fenti társa, ezért az
élelmiszerboltok nagyrésze ezt árulja. A fahéjolajok több mint 90%-a is cassiai
fahéjból készül.

## Rossz, ha túl sok fahéjat eszünk?

Mint bármi más, a túl sok jó dolog is káros lehet. A szakértők egyetértenek
abban, hogy a kulináris felhasználás szinte mindig biztonságos, de van néhány
fontos figyelmeztetés, amire érdemes odafigyelni.

Az összes rendelkezésre álló kutatás azt találta, hogy napi 1-2 teáskanálnyi
fahéj felnőtteknek biztonságos. Természetesen bárki, aki valamilyen orvosi
ellátást kap vagy gyógyszert szed, ellenőriznie kell, hogy nincs-e
ellenjavallat, vagy bármilyen kedvezőtlen kölcsönhatás, ugyanis a fahéjban
található kumarin nagy mennyiségben májkárosodást és vérzékenységet okozhat.
Terhes nőknek nem ajánlott nagyobb mennyiséget fogyasztani (nem több mint 1/2
teáskanál naponta), vagy illóolajat használni, mert összehúzódásokat okozhat.

## Néhány tipp a fahéj egészségjavító felhasználásához

*   Adj egy-két csipet fahéjat egy csésze forró teához vagy kávéhoz – ez
    lendületet és energiát ad és beindítja a napot!
*   A hideg napokra, vagy influenza esetén adj egy fél teáskanál fahéjat
    egy csésze citromos, mézes teához.
*   Köhögésre és immunerősítésre szintén nagyon jó a fahéjas tea.
*   Emésztés javítására egy 1/2 teáskanál fahéjat keverj el egy kevés
    vízben vagy teában, és fogyaszd el a keveréket!
*   Súlycsökkentésre és anyagcsere fokozására szintén igyál fahéjas teát!

## Tippek a fahéjolaj használatára

### Készíthetünk szájvizet

Adj 1ml fahéjolajat 9ml 70%-os etil-alkoholhoz. Fogmosás után az oldatból 10-15
cseppet vízzel jól keverj össze, majd az így készült szájvízzel öblögess
néhányszor!

### Jó a narancs bőrre:

1:5 arányban keverj össze fahéjolajat és valamilyen bázis olajat (olíva, kókusz,
mandula stb), és zuhanyzás után gyengéden masszírozd a problémás területekre!

### Izmok és izületek

Mivel a fahéjolaj helyi vérbőséget okoz, kiválóan alkalmas fájó izmok, beteg
ízületek masszírozására, valamint reumatikus fájdalmak enyhítésére.

### Idegnyugtató

Fáradt, stresszes időszakokban a fahéj kellemes illatával segít lecsendesedni,
megnyugtat és ellazít. Csepegtess 2-3 csepp illójolajat párologtatóba!




