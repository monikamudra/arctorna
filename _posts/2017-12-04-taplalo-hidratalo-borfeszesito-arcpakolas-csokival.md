---
title: Tápláló, hidratáló, bőrfeszesítő <span class="u-NoWrapWide">arcpakolás csokival</span>
image: /assets/images/posts/taplalo-hidratalo-borfeszesito-arcpakolas-csokival-social.jpg
description: >-
  A csokoládé finom, és talán nem is létezik olyan ember, aki valamilyen formájában
  ne szeretné azt. De a csoki nemcsak a hangulatot dobhatja fel, hanem bőrápoló
  összetevőként is remekül funkcionál.
canonical_url: https://arctornamonival.blog.hu/2017/12/04/taplalo_hidratalo_borfeszesito_arcpakolas_csokival
---

A csokoládé finom, és talán nem is létezik olyan ember, aki valamilyen formájában
ne szeretné azt. De a csoki nemcsak a hangulatot dobhatja fel, hanem bőrápoló
összetevőként is remekül funkcionál. Itt egy szuper tápláló-hidratáló-feszesítő
arcpakolás, amit tuti, hogy imádni fogsz!

## A pakolás összetevői

*   2 evőkanál tiszta kakaópor (minél jobb minőségű, annál több benne az értékes összetevő)
*   ¼ érett banán
*   1 evőkanál joghurt
*   1 teáskanál nyers méz

### Kakaó

A kakaópor valójában ennek a pakolásnak a sztárja. Gazdag antioxidánsokban,
magnéziumban, szelénben, mangánban, cinkben, rézben, káliumban, foszforban,
vasban és kalciumban. Ásványi anyag tartalma és egyéb összetevői együttesen
tesznek a sejtkárosodás megelőzése és a bőrhibák helyreállítása érdekében. A
kakaóban található koffein fokozza a vérkeringést és feszesíti a bőrt.

### Banán

A csokoládé és a banán nemcsak ízben illenek egymáshoz, de a bőrápolásban is
remekül együttműködnek. A banán rengeteg tápanyagot tartalmaz, ami nemcsak a
szervezet, hanem a bőr számára is nagyon értékes. Sok-sok C-vitamint és
B6-vitamint, valamint B1-, B2-, B3-, B5-, B9-vitamint, magnéziumot, káliumot,
foszfort vasat és cinket is találunk benne. Ha nem vagy banán rajongó, akkor
használj helyette extra joghurtot.

### Joghurt

A joghurt telis-tele van vitaminokkal és ásványi anyagokkal, és imádja minden
bőrtípus. Nyugtatja és hidratálja a bőrt, segít az egészséges PH-érték
fenntartásában, pórusösszehúzó és bőrfiatalító hatású. Lehetőleg szabadon
tartott állatoktól származó, ízesítetlen joghurtot használj a pakoláshoz!

### Méz

A tiszta méz hidratálja, táplálja és tisztítja a bőrt. Antibakteriális és
gyulladáscsökkentő hatása miatt jól kezeli a pattanásos bőrt, csökkenti a bőr
tökéletlenségeit. Érdemes tiszta, mindentől mentes, jó minőségű mézet vásárolni,
közvetlenül termelőtől.

## A pakolás elkészítése és alkalmazása

1.  törd össze a banánt egy villával, majd add hozzá a többi hozzávalót
2.  kend fel a masszát a megtisztított arcra és a nyakra
3.  10-20 perc elteltével mosd le langyos vízzel
4.  és élvezd az eredményt :)
