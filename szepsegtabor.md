---
sitemap: false  # <-- remove this
permalink: szepsegtabor
layout: screen
title: Tavaszi szépségtábor – Arctorna Mónival
screen_title: Tavaszi szépségtábor
description: >-
  Három nap, ami csak a szépségről és rólad szól.
  Arctorna, jóga, smink, relaxáció és szépséget támogató ételek. Fókuszban a
  természetes szépség és megújulás. Egy&nbsp;igazi&nbsp;szépségturbó!
intro: true
header_style: "Plain"
image: "/assets/images/szepsegtabor-social.jpg"
header_image: "/assets/images/szepsegtabor.jpg"
header_image_2x: "/assets/images/szepsegtabor@2x.jpg"
header_image_style: "width: 100%; max-width: 600px; margin-top: 10px; margin-bottom: 0;"
button:
  label: "Jövök"
  link: "https://mmonika.typeform.com/to/lQbxXZ"
article_title: Részletek
article_style: "Plain"
article_button:
  label: "Jövök"
  link: "https://mmonika.typeform.com/to/lQbxXZ"
sections:
  workshop: true
  training: true
  contact: "basic"
  newsletter: true
  header: true
---

Egy különleges meglepetéssel készültem nektek, elkötelezett arctornásonak. Kitaláltam egy olyan programot, ahol az arctorna mellé segítségül hívok néhány olyan technikát, amelyek szintén hozzájárulnak a ragyogó szépséghez. Ezért meghívtam két szakembert, akikkel közösen összeállítottunk egy egyedülálló, a természetes szépséget támogató programot. Az intenzív hosszú hétvégén egyéni és kiscsoportos foglalkozások is lesznek, és ebben a három napban minden a szépségedet szolgálja. Hogy mi mindent fogunk együtt&nbsp;csinálni?

## Arctorna turbósítva

Minden nap alaposan megtornáztatjuk az arc és a nyak izmait, hogy jó sokat fejlődjenek. Pontosítjuk és gyakoroljuk a workshopon tanultakat, de megtanulunk jó néhány haladó technikát is, hogy garantált legyen a fejlődésed. Lehetőséged lesz kérdezni, és egyéni problémák megoldásában is a segítségedre leszek a három napban. Egy szuperintenzív arcizom fejlesztés lesz, hogy feszesebben és magabiztosabban indíthasd&nbsp;a&nbsp;tavaszt!

## Egyéni sminktanácsadás

A szombati napra egy fantasztikus vendég érkezik: **Tombor Sarolta sminkmester** jön el hozzánk. Saci nemzetközileg elismert sminkes, számtalan televíziós és filmes produkció sminkese. Ő tart majd egy előadást arról, hogyan tudjuk sminkeléssel kiemelni a természetes szépségünket, és szó lesz az aktuális trendekről, tudatos vásárlásról és gyakori smink bakikról is.

Az előadás után Saci négyes csoportokban folytatja az oktatást, és egyénre szabott tippeket ad az öt perces reggeli rutinban, vagy a helyes alapozó, esetleg a tökéletes rúzs megtalálásában.

## Mozgás és légzés az egészséges emésztésért, a megfelelő tartásért és az&nbsp;üde&nbsp;arcbőrért

A szép bőr az egészséges emésztéssel kezdődik. **Kollár Anita jógaoktató** az indiai állami _Kaivalyadham Yoga Institute_-ban tanult. Tudományos kutatásokkal is alátámasztott gyakorlatsoraival minden nap segít majd abban, hogy alaposan átmozgasd magad. Megosztja veled, hogyan lehet a napi rutinodba illeszteni néhány olyan rövid gyakorlatsort, amelyekkel támogathatod a tested emésztési folyamatait. Az órák másik fókusza a fiatalság egyik sarokpontja, a királynői tartás lesz. És, ha végigcsinálod a gyakorlatokat, bónuszként kapod majd az üde arcbőrt is. De jónéhány egyéb finomsággal is készül: lesz oxigénnel feltöltő energialézgés, stresszoldó relaxáció és&nbsp;hangfürdő&nbsp;is.

## Szépséget támogató&nbsp;étrend

Ebben a táborban nem akarunk azzal traktálni, hogy szerintünk hogyan kellene étkezni ahhoz, hogy a szépséged még jobban ragyoghasson. Helyette inkább megmutatjuk neked, hogy mi hogyan tesszük, azaz milyen, amikor szépségtudatosan eszünk. Ezért ebben a három napban ilyen ételekkel készülünk: rengeteg vitamindús zöldséggel, gyümölccsel, életadó gabonával. Ez az étrend vegán, valamint glutén-, tej-, cukor- és alkoholmentes lesz. Jógaoktatónk, Anita maga is gluténérzékeny, és egy egészséges élelmiszerek gyártásával foglalkozó vállalkozás vezetője, valamint szakácskönyvszerző. Hivatása és hobbija az egészséges&nbsp;táplálkozás.

## Hol lesz a&nbsp;tábor?

Mindezt csodálatos természeti környezetben, a Bakony szívében, Gézaházán élheted át, hogy ez az együtt töltött három nap tökéletes kikapcsolódás, és valódi, testet-lelket feltöltő élmény&nbsp;legyen.

A hajdani Eszterházy-birtokból kialakított erdei Hubertus Fogadóban 2, 3 és 4 ágyas, fürdőszobás szobákban lesz a szállásunk. A szobák beosztása jelentkezési sorrendben történik, barátnők, társaságok jelezzék előre, hogy közös szobában szeretnének megszállni. A fogadó erdei környezetben van, ahol tökéletesen ki tudunk majd szakadni a hétköznapokból, ennek megfelelően a térerő és WIFI-kapcsolat is korlátozott, a madárcsicsergés és a természet közelsége viszont határtalan!

## Mikor?

2020 március 6-8 között, péntektől&nbsp;vasárnapig.

## Kinek szól?

Erre a három napra **kizárólag** azok jelentkezését várom, akik jártak már nálam valamelyik workshopon vagy tréningen. Ha még nem voltál egyiken sem, de szeretnél részt venni a márciusi exluzív programban, akkor januárban és februárban még van lehetőséged eljönni valamelyik [workshopra][workshop].

## Mennyibe kerül?

**79000&nbsp;Ft**. Az ár tartalmazza az oktatást, a programokat, 2 éjszaka szállást (péntek és szombat éjszaka), valamint az étkezést (pénteki vacsora, szombati reggeli, ebéd és vacsora, vasárnap reggeli és ebéd). A táborba az utazás egyénileg történik, de telekocsik szervezésében segítünk.

## Jelentkezés

Jelentkezni 35000&nbsp;Ft előleg befizetésével 2020 január 15-ig lehet. A fennmaradó összeget február 22-ig kérjük befizetni.

**A részvétel feltétele a legalább egyszeri [Arctorna workshop][workshop] vagy a teljes arctorna tréning elvégzése.**

A program változtatási jogát fenntartjuk!

## Lemondás

Január 15-ig a foglalás törölhető, és az előleg visszajár. Január 16 és február 22 közötti lemondás esetén a sztornó költség 20000&nbsp;Ft. Február 23-tól való lemondás esetén sajnos szervezési okokból kifolyólag nem tudjuk visszaadni az részvételi díjat, ezért a következőt tudod tenni: amennyiben szerzel magad helyett valaki mást, vagy ha telt ház van és a várólistáról bekerül valaki helyetted, akkor visszakapod a teljes összeget.

A befizetett összeg természetesen akkor is visszajár, amennyiben a tábort valamilyen váratlan, előre nem látható és súlyos okból kifolyólag nem tudjuk megrendezni.


[workshop]: {{ site.baseurl }}{% link workshop.md %}
