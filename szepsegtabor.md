---
sitemap: false  # <-- remove this
permalink: szepsegtabor
layout: screen
title: Tavaszi szépségtábor – Arctorna Mónival
screen_title: Tavaszi szépségtábor
description: >-
  Három nap, ami csak a szépségről és rólad szól.
  Arctorna, jóga, smink, relaxáció és szépséget támogató ételek. Fókuszban a
  természetes szépség és megújulás. Egy&nbsp;igazi&nbsp;szépségturbó!
intro: true
header_style: "Plain"
image: "/assets/images/szepsegtabor-social.jpg"
header_image: "/assets/images/szepsegtabor.jpg"
header_image_2x: "/assets/images/szepsegtabor@2x.jpg"
header_image_style: "width: 100%; max-width: 600px; margin-top: 10px; margin-bottom: 0;"
button:
  label: "Jövök"
  link: ""
article_title: Részletek
article_style: "Plain"
article_button:
  label: "Jövök"
  link: ""
sections:
  contact: "basic"
  newsletter: true
  header: true
---

Egy különleges meglepetéssel készültem nektek, elkötelezett arctornásonak. Kitaláltam egy olyan programot, ahol az arctorna mellé segítségül hívok néhány olyan technikát, amelyek szintén hozzájárulnak a ragyogó szépséghez. Ezért meghívtam két szakembert, akikkel közösen összeállítottunk egy egyedülálló, a természetes szépséget támogató programot. Az intenzív hosszú hétvégén egyéni és kiscsoportos foglalkozások is lesznek, és ebben a három napban minden a szépségedet szolgálja. Hogy mi mindent fogunk együtt&nbsp;csinálni?

## Arctorna turbósítva

Minden nap alaposan megtornáztatjuk az arc és a nyak izmait, hogy jó sokat fejlődjenek, és ezáltal megemeljék, és belülről, tartósan feszesítsék a bőrödet. A workshopon megtanult izommunkát alaposan begyakoroljuk, hogy aztán otthon is bármikor el tudd végezni, és megtanulsz jó néhány haladó technikát is, hogy garantált legyen a fejlődésed. Lesz lehetőséged kérdezni, és egyéni problémák megoldásában is a&nbsp;segítségedre&nbsp;leszek.

## Egyéni sminktanácsadás

A szombati napra egy fantasztikus vendéget hívtunk: **Tombor Sarolta sminkmester** jön el hozzánk. Saci nemzetközileg elismert sminkes, számtalan televíziós és filmes produkció sminkese. Ő tart majd egy előadást arról, hogyan tudjuk sminkeléssel kiemelni a természetes szépségünket, aztán pedig négyes csoportokban folytatja az oktatást, és egyénre szabott tippeket ad az öt perces reggeli rutinban, vagy a helyes alapozó, esetleg a tökéletes rúzs megtalálásában (a három témából egyet tudsz majd&nbsp;kiválasztani).

## Mozgás és légzés az egészséges emésztésért, a megfelelő tartásért és az&nbsp;üde&nbsp;arcbőrért

Mindannyian tudjuk, hogy a szép bőr az egészséges emésztéssel kezdődik. **Kollár Anita jógaoktató** az indiai állami _Kaivalyadham Yoga Institute_-ban tanult. Tudományos kutatásokkal is alátámasztott gyakorlatsoraival minden nap segít majd abban, hogy alaposan átmozgasd magad, és megosztja veled, hogyan lehet a napi rutinodba illeszteni néhány olyan rövid gyakorlatsort, amelyekkel támogathatod a tested emésztési folyamatait. Az órák másik fókusza a királynői tartás lesz, és ha végigcsinálod a gyakorlatokat, bónuszként kapod majd az üde arcbőrt. De jónéhány egyéb finomsággal is készül: lesz oxigénnel feltöltő energialézgés, stresszoldó relaxáció és&nbsp;hangfürdő&nbsp;is.

## Szépséget támogató&nbsp;étrend

Ebben a táborban nem akarunk azzal traktálni, hogy szerintünk hogyan kellene étkezni ahhoz, hogy a szépséged még jobban ragyoghasson. Helyette inkább megmutatjuk neked, hogy mi hogyan tesszük, azaz milyen, amikor szépségtudatosan eszünk. Ezért ebben a három napban ilyen ételekkel készülünk: rengeteg vitamindús zöldséggel, gyümölccsel, életadó gabonával. Ez az étrend vegán, valamint glutén-, tej-, cukor- és alkoholmentes lesz. Jógaoktatónk, Anita maga is gluténérzékeny, és egy egészséges élelmiszerek gyártásával foglalkozó vállalkozás vezetője, valamint szakácskönyvszerző. Hivatása és hobbija az egészséges&nbsp;táplálkozás.

## Hol lesz a&nbsp;tábor?

Mindezt csodálatos természeti környezetben, a Bakony szívében, Gézaházán élheted át, hogy ez az együtt töltött három nap tökéletes kikapcsolódás, és valódi, testet-lelket feltöltő élmény&nbsp;legyen.

## Mikor?

2020\. március 6-8. között, péntektől&nbsp;vasárnapig.
