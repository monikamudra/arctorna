A Komplett Arctorna Tréning a folyamatos edzés és tanfolyam kombinációja, mely
három egymást követő blokkban a kezdőtől a haladó szintig vezet. Minden blokk 10 darab 60 perces, vidám hangulatú, de kemény edzést tartalmaz, heti két
alkalommal.

A **kezdő blokkban** célunk az alapok pontos megértése és elsajátítása. Megtanuljuk a főbb gyakorlatokat, valamint az izomfejlesztést támogató speciális technikákat. Ez a tudás elengedhetetlen ahhoz, hogy magabiztosan és hatékonyan formálhasd az arcodat.

A **középhaladó blokkban** az eddig tanultak összehangolására és az arcizmok erősítésére fókuszálunk. Az órákon lépésről lépésre haladva, egyre összetettebb és technikásabb feladatokat végzünk, mindezt precíz kivitelezéssel.

A **haladó blokkban** tovább építkezünk, és az arc problémás területeire fókuszálunk. Újabb, haladó gyakorlatokkal és hatékony technikákkal az arc formálására és feszesítésére összpontosítunk. 

### Milyen eredményekre számíthatsz?

- 5 hét után érezhetően feszesebbé válik az arc
- 10 hét után már szemmel is látható a változás
- 15 hét után kisimultabb, feszesebb lesz az arc, a ráncok halványodnak

### Van lehetőség edzésre a haladó szint elérése után?

Igen! Miután végeztél a három blokkal, szeretettel várunk a "klubban" ahol
kötetlenül bármikor edzhetsz velünk tovább.

### Hányan vagyunk a tréningen?

Egy csoportban legfeljebb öten vehetnek részt, mert számomra nagyon fontos, hogy mindenkire elegendő figyelem jusson. A tréninget online tartom, ami éppolyan hatékony, mint a személyes órák.

### Ki vehet részt a tréningen?

A tréninget 65 éves korig bárki elkezdheti, akinek egészséges az arca. Van
néhány kizáró ok amivel nem lehet arctornázni, erről
[itt találsz tájékoztatót][kerdesek].

### Mennyibe kerül és hogyan kell fizetni?

A tréning árát 3 részletben, blokkonként kell fizetni.
Egy 10 alkalmas blokk <span class="u-NoWrap">ára
{{ site.data.training.price }}&nbsp;Ft</span>. Az első részletet legkésőbb a tréning indulása előtt egy héttel kérem átutalni.
Részvételi szándékod megerősítésére 10000&nbsp;Ft előleget kérek, ennek
részleteit a jelentkezés után emailben fogom elküldeni.

[kerdesek]: {{ site.baseurl }}{% link kerdesek.md %}
[email]: mailto:moni@arctornamonival.hu
